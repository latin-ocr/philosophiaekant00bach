39

tatis circumscribit. Pro utriusque generis notionibus intel-
lectus a prioffcoghosoendi leges constituit, — unde philo-
sophiam in theoreticam et practicam dividimus -· ita quidem,
ut priorum notionum ad intelligendum momentum mens
theoretice adhibeat, notione vero libertatis ratio ad cogno-
scendum utatur practice 1). Ratio igitur, quae theoretice ni-
hil omnino valeat, voluntati quasi domina imperat eique
principia praecipit practica, ad quorum normam vita dirigi
omnesque actiones institui debeant. Itaque summum for-
male principium aprioficum, quo necessario voluntas diriga-
tur, sic concipi potest: ,ἃ
Eam regulam in agendo sequendam esse, quae om-
nibus praecipi itaque tanquam norma universalis in con-
stituendis legibus haberi possit.
Haec summa lex, quasi dux vitae et officiorum ma-
gistra, sive hic imperativus kategoricus postulat:

1) per se voluntatis libertatem, quoniam illa ra-
tionis natura practica et liberum arbitrium utpote notiones
reciprocae sibi invicem respondent.

Ita quum Kantius rationi aliquam vim practicam tribuis-
set, fieri non poterat, quin principium rationis sufficientis,
quod prius subiectivam ideoque invalidam legem mentis ha-
buisset atque ad veritates confirmandas repudiasset, revo-
caret ad usum practicum. Cuius principii ope tum a reali-
tate liberi arbitrii ad reliquas veritates necessarias pergere
conatur hoc modo:

Quum libera nostra voluntas id spectare debeat, ut illi
imperativo kategorico convenienter agat i. e. pro sola illius
legis observantia reverentiaque, et quum virtus ita probanda
ut summum bonum omni labore assiduitateque nobis appe-
tenda sit, ratio practica porro requirit:

ν 2) et immortalitatem animi, quoniam in hac vita plena

 

1) vid. Kant „Krit. d. Urtheilskraft“, Einleitung pag. XVII.

