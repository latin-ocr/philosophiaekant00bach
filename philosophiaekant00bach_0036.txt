30

Ea quidem ipsa demonstratio, qua eandem fere menti
ac rationi vim tribuit, qua praecipuam rationis naturam in
eo positam esse inculcat, ut mentis cognitiones excipiat ex-
ceptasque uniat, qua igitur rationem pro formali tantum
principio habet et revera pro solo mentis quodam comple-
mento, res est gravissima, qua cum prioribus Angliac et
Francogalliae philosophis arctissime cohaeret.

Sane rationis est vis critica i. e. qua iudicet, utrum
mentis cognitiones legibus logicis conveniant neen03 sed ad
hanc vim alia accedit eaque multo superior, scilicet meta-
physica sive transscendentaliS, qua φαινομένοις causas reales
vindicet iisque obiectivitatem attribuat atque in ratiocinando
cousque procedat, donec ad causam omnium rerum absolu-
tam pervenit. Itaque ratio praeter negativam, quam Kan-
tius ei concedit, etiam positivam vim habet. Quam poste-
riorem propriam et primariam quum ei perneget , iisdem
vitiis cum empiristis sese illigat.

Certe Kantius cuiusdam facultatis homini innatae men-
tionem facit talis , quae cognitiones appetat multo quidem
sublimiores, quam quibus ullum inter res sensibiles obiectum
possit respondere, tamen obiective veras ¹). Nihilominus
constat, eum hanc rationis prae mente excellentiam non ita
plane intellexisse, sed eum speculativam animi vim instru-
mento recognitionis sive facultati reflexionis parem existi-
masse 2). Itaque rationis facultate constitutiva abiecta revera
docet, ex duobis fontibus —- sensatione et reflexione -
omnes cognitiones originem ducere, ita tamen, ut mentis
reflexio in solis rebus sensu externo perceptis versetur, ita-

que ambo fontes in unum tantum veritatis principium coa—
lescant.

 

1) cf. Iacob. oper, Vorrede, pag422—23.
2) vid. Friesii de hac re sententiam apud Iacob. 1. c.. pag, 24.

