34

tantum abest, ut eandem cum illa aperte proposuerit. Nam
Lockius quoque eas solas cognitiones ut veras admisit, quae
aut intuitu aut demonstrationis vi nobis inculcentur. Hac
vero inter utrumque incercedente connexionis ratione, non
miramur quod ex illo utriusque errore primario eadem con-
sectaria sese explicavere.

Primum enim, quum cognitio sola per se non imme-
diate cum obiecto cohaereat, sed, ut iam Cartesius recte
contendit, nostrum ipsorum tantum qualitas sit et, ut Kan-
tius ipse profitetur, ex sola repraesentatione obiecti realita-
tem unquam extricare nequeamus: sequitur, quae sensibus
sese offerunt, res externas a nobis ipsis fictas videri. Itaque
ex illo errore necesse fuit oriri idealismum.

Quem quidem idealismum, quippe Lockii philosophia
adductus , Berkleius docuit â€” Kantius vero ex illo suo
errore ipse evolvit, ita ut veritates, a quibus ut certis exor-
dium cepisset, tamen postea deleret. Itaque Kantius, aeque
ac Berkleius, philosophiam Lockianam ex sententia Hegelii,
ut supra annotavimus, suo idealismo complevit.

Dein vero ex illa falsa sententia , omnes cognitiones
intelligentiae vi esse confirmandas, sequitur, de rerum histo-
ricarum metaphysicarum veritate semper dubitationem esse
movendam, quum illarum rerum scientiam neque immedia-
tam testimonio sensuum neque apodicticam argumentatione
logica habeamUS, sed moraliter tantum certam.

Quare Humius empirismum persequens fieri non pote-
, rat quin ad scepticismum perveniret i. e. quin contenderet
de nulla omnino veritate certos nos fieri posse.

Ita vero et Kantium reprehendimuS, quod nullam cog-
nitionem esse obiective veram demonstravit ideoque nullam
veritatem nobis praebuit. An Kantius ullam realitatem ne-
cessario et obiective certam suis notionibus sive categoriis

