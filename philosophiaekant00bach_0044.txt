38

vim pestiferam, quam ex illa doctrina in vitae usum re-
dundare oportebat3 tum hanc futuram perniciem aliqua ex
parte praecavit atque inhibuit practica Kantii philosophia,
de qua ut disseramus restat.

 

cap. tert.

Dc practica Kantii philosophia}
xvn.

Kantius quamquam saepius gloriabatur , criticismum suum
sive idealismum transscendentalem philosophandi methodum
esse unice rectam3 tamen eum effecisse contendere non du-
bitamus, ut omnem philosophiam philosophia deleret, men-
tem mente tolleret, omnes denique cognitiones ad nihilum
redigeret. Quae quidem miserrima rerum conditio sublevari
non potuisset, nisi ratio mortem usque simulans e sepulcro
artificioso sua ipsius vi prorupisset multo maiore quam antea
facultate munita, tanquam victrix alta voce exclamans: „En
ego! Omnia renovo ac restituo 1)“.

Nimirum Kantius postquam methaphysicae, ut philo-
sophiae suae theoreticae satisfaceret, ruinam adduxit, pra-
cticam quandam philosophiam, ut metaphysicae bene con-
suleret opemque exoptatam ferret, substituit 2). Etenim ra-
tionis vi practica eas veritates et realitates, quae theoretica
argumentandi via eum fugerant ut umbrae, recuperare stu-
’ debat, hanc quidem argumentationem afferens:

Intellectui humano duo quasi campi subiacent discur-
rendi, unus earum notionum, quas natura i. e. rerum sensi-
bilium complexus intuenti praebet, alter, quem notio liber-

 

1) cf. Iacob. oper. Vorrede, pag. 18.
2) ibid. pag· 44.

