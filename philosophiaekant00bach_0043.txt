37

aliquod reale respondere ratione humana demonstrari non
possit.“‘- Quia 'etiam rerum, quas ipse sensus internus di-
ctat ,ut veras accipiendas, veritate in dubio posita, ipsius
nostri „Ego“ realitatem, si sibi constare vellet, negare de-
bebat, quippe quam nulla demonstratione confirmare posse-
mus. Id tamen ens reale pernegari vel tolli per se non
potest, utpote necessitate subiectiva stabilitum. Itaque so-
lum quodvis individuum cogitans tanquam reale restitit,
quasi quodam fato in rerum obscurarum universitatem in-
iectum. Quod quum nullius praeter se obiecti realitatem
atque auctoritatem agnoscere oporteat, potentia omni modo
absoluta vel potius licentia effrenata praeditum individuum
cogitans ex entibus fictis sive imaginariis mundum quendam
sibi componere potest ac debet. --

Itaque in promtu est, philosophiam hanc Kantianam
morum corruptionem provocare potuisse aeque pestiferam,
atque in Francogallia sensualismus progenuerat‚ quum cuivis
individuo· nimiam in agendo licentiam permitteret. Qua de
causa Hegelio assentiendum putamus dicenti, Kantii doctri-
nam eidem in rebus ethicis favere absoluto empirismo , qui
εὖδαιμονάῐμῳ exprobraretur ¹).

Ne multa, quum theoretica Kantii philosophia dei exi-
stentis, libertatis nostrae immortalitatisque pariter ignara sit
atque auctor nefandi libri qui inscriptus est „systeme de la
nature“: manifestum est, ea morum depravationi viam pa-
tefieri tam latam , quam in Franeogallia empirismi conse-
cutionibus practicis.

Quae tamen mala e philosophia Kantiana celerrime
oriunda quod in nostra patria haud ita late apparuere, id
interiori eius propinquitati cnm philosophia Franoogallorum
nihil detrahit, sed aliunde repetendum est. Etenim quum
nostra> natio non tam prona esset ac levis ad exigendam

 

l) Hegel. l. c. pag. 12.

